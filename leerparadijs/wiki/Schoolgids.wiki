Dit is de schoolgids 2018-2019 van het Leerparadijs. Hier vindt u de informatie als [[Schoolgids#Organisatie|organisatie]], [[Schoolgids#Kwaliteit|kwaliteit]], [[Schoolgids#Onderwijs|onderwijs]], [[Schoolgids#Programma|programma]] en [[Schoolgids#Zorg|zorg]]. Kijkt u ook naar onze [https://www.leerparadijs.nl/ website] voor meer informatie. Voor alle persoonlijke zaken, kunt u het best contact opnemen met de [mailto:vertrouwenspersoon@leerparadijs.nl vertrouwenspersoon].

''Let op; het Leerparadijs is volop in ontwikkeling, dus de informatie die u hier vindt, wordt regelmatig aangepast of aangevuld!''

== Organisatie ==
Leerparadijs is voortgezet onderwijs voor kinderen die op een hoog cognitief niveau (havo/vwo) functioneren en tegelijkertijd vanwege autisme extra zorg behoeven. Het Leerparadijs is dus [[zorg]] en [[onderwijs]] ineen voor kinderen die zich op geen enkele school thuis voelen, maar wel superslim zijn en graag wil leren.

=== School ===
Het Leerparadijs streeft naar de vrijheid om zelf de wijze van aanbieden, organisatie en inrichting van het onderwijs te bepalen, waardoor deze heel nauwkeurig is afgestemd op de behoeften van onze leerlingen. Het cognitieve niveau van het onderwijs ligt op vwo. Leerlingen kunnen kiezen voor het halen een havo- of vwo-diploma. Het bevoegd gezag is in handen van de Stichting Entreprenasium die wordt bestuurd door Mariëlle Janssen en Carmen Slagter.

=== Wetgeving ===
De volgende passages uit de Leerplichtwet en de Wet op het voorgezet onderwijs zijn van toepassing op het Leerparadijs.
* Leerplichtwet 1969
** 1.b.3: Definitie B3-school
** 1a1.1.b: Van toepassing verklaring delen WVO op B3 vo-scholen, verplichting schoolplan met beleid burgerschap,het onderwijs stelt de leerlingen aantoonbaar in staat om hun onderwijsloopbaan voort te zetten in het vervolgonderwijs op een niveau dat van de leerling verwacht mag worden
** 1a1.2: Advies inspectie over erkenning B3-school
** 1a1.3&4: Advies minister over intrekking erkenning B3-school
** 1d: Maatregelen bij tekortschieten kwaliteit
*Wet op het voortgezet onderwijs
** 1: Definities
** 2.2: Kenmerken vo, onderwijs is ingericht op ononderbroken ontwikkelproces en afgestemd op voortgang in ontwikkeling leerlingen.
** 2a: Bevoegdheid leraren
** 3: Verplichting tot overleg met vertrouwensinspecteur en aangifte inzake zedenmisdrijven
** 3a: Meldcode huiselijk geweld en kindermishandeling
** 3b: Zorgplicht voor fysieke, psychische en sociale veiligheid
** 6a: Nederlands als voertaal
** 11b: Aandacht besteden aan kerndoelen
** 23a 1e zin: Bevoegd gezag draagt zorg voor de kwaliteit van het onderwijs.

=== Eisen ===
Dat betekent dat het Leerparadijs aan de volgende eisen dient te voldoen:
* het onderwijs stelt de leerlingen aantoonbaar in staat om hun onderwijs loopbaan voort te zetten in het vervolg onderwijs op een niveau dat van de leerling verwacht mag worden (artikel 1a1, eerste lid, onder b, Leerplichtwet 1969);
* de school verantwoordt zich in een [[Schoolplan|schoolplan]] over de wijze waarop wordt omgegaan met de opdracht de leerlingen te laten integreren in de Nederlandse maatschappij (artikel1a1, eerste lid, onder b, Leerplichtwet1969); 
* het onderwijs stelt de leerlingen in staat een ononderbroken ontwikkelingsproces door te maken en is afgestemd op de voorgang in hun ontwikkeling (artikel 2, tweede lid, WVO);
* het onderwijs mag uitsluitend door bevoegde leraren worden gegeven (artikel 2a WVO);
* het bevoegd gezag is verplicht tot overleg met de vertrouwensinspecteur en tot het doen van aangifte inzake zedenmisdrijven; het personeel heeft ter zake een meldingsplicht bij het bevoegd gezag (artikel 3 WVO), 
* en de school moet een meldcode huiselijk geweld en kindermishandeling hanteren(artikel3aWVO); 
* het bevoegd gezag moet zorgdragen voor de sociale, psychische en fysieke veiligheid op school en daartoe de veiligheidsbeleving van de leerlingen monitoren,een veiligheidsbeleid hebben en een coördinator hebben voor het veiligheidsbeleid, alsmede een aanspreekpunt in het kader van pesten (artikel 3b WVO);
* in overeenstemming met artikel 6a WVO wordt het onderwijs in het Nederlands gegeven;
* de school besteedt aantoonbaar aandacht aan de kerndoelen (artikel 11b WVO);
* degene die de school in stand houdt, draagt zorg voor de kwaliteit van het onderwijs op de school (artikel23a, eerste zin,WVO).

=== Communicatie ===
De communicatie met ouders/verzorgers en stakeholders vinden wij heel belangrijk. Naast persoonlijk contact, e-mail en telefoon, zetten wij met name social media in als [https://twitter.com/Leerparadijs Twitter] en [https://www.facebook.com/leerparadijs Facebook]. Wij verwachten dat ouders/verzorgers en leerlingen die media actief volgen, zodat ze altijd op de hoogte zijn van de nieuwste ontwikkelingen.

== Kwaliteit ==
Het Leerparadijs dient te voldoen aan de wettelijke verplichtingen op niet bekostigde scholen in het voortgezet onderwijs. We lichten daarom - per onderzoekscriterium aan de hand waarvan de inspectie het onderwijs beoordeelt - toe hoe het Leerparadijs denkt te voldoen aan naleving van de wettelijke eisen en de zogenoemde niet-wettelijke eisen.

=== Aanbod ===
: '''Leerdoelen''' : Het leerparadijs hanteert de [https://www.leerparadijs.nl/elo/admin/tool/lp/competencyframeworks.php?pagecontextid=1 leerdoelen (kerndoelen)] van het reguliere onderwijs, dus er ontstaan geen hiaten. De volgorde waarin de leerdoelen worden bereikt en de leerstof aan de orde komt, is afhankelijk van de ontwikkeling en voorkeuren van de leerling. Het Leerparadijs vult deze leerdoelen aan met die van het [https://www.leerparadijs.nl/elo/admin/tool/lp/competencies.php?competencyframeworkid=40&pagecontextid=1 ondernemend leren] en de [https://www.leerparadijs.nl/elo/admin/tool/lp/competencies.php?competencyframeworkid=45&pagecontextid=1 executieve functies]. Drie keer per jaar wisselt het Leerparadijs van tweede taal.

: '''Diploma''' : Leerlingen halen hun diploma’s middels deelcertificaten, een staatsexamen of een examen als extraneus op een school met examenbevoegdheid. De volgorde en het niveau waarop wordt aangepast aan de behoeften en ontwikkeling van de leerling zelf.

: '''Vervolgonderwijs''' : {{:Aansluiting}}

: '''ICT''' : Alle leerstof en middelen voor leerbegeleiding zijn [[Software|digitaal]]. Er wordt bijvoorbeeld gebruik gemaakt van een online leeromgeving en [https://nl.wikipedia.org/wiki/Gamificatie gamification]. Ook oefent de leerling veel met programmeren en andere vormen van ICT. Hiermee bereidt het Leerparadijs de leerlingen voor op de digitale toekomst.

: '''Referentiekader''' : Het Leerparadijs zal diagnostische tussentijdse toetsen (DTT) inzetten om de voortgang te checken met betrekking tot Nederlands, Engels en rekenen aan het eind van de onderbouw. Eveneens krijgen de leerlingen voldoende [https://oefenen.facet.onl oefening] om de Centrale rekentoets te halen.

: '''Burgerschap''' : De kernactiviteit van een leerling (maatschappelijk ondernemend leren) op het Leerparadijs is vanuit binding, loyaliteit en identificatie, de samenleving middels eigen ondernemingen te verbeteren.

=== Leertijd ===
: '''Schooltijden''' : De openingstijden zijn vastgesteld van 8:00 tot 16:00 op maandag, dinsdag, donderdag en vrijdag. Op de woensdagen is de school gesloten. Leerlingen mogen in overleg met de coaches zelf de schooltijden bepalen.  Schoolvakanties en roostervrije dagen worden in overleg met leerlingen en ouders vastgesteld. 

: '''Urenregistratie''' : De uren dat een leerling begeleid leert wordt bijgehouden middels een urenregistratie. Leerlingen kunnen zelf hun tijden indelen en verdelen. Een time-out, ziekte of een andere onderbreking kan zodoende eenvoudig worden gecompenseerd. 

: '''Begeleid onderwijs''' : Leerlingen dragen zelf zorg voor voldoende begeleid onderwijs. Voorop staat dat elke leerling voldoende begeleiding en tijd krijgt om zich voor te bereiden op passend vervolgonderwijs.

: '''Periodes''' : Het Leerparadijs kent geen leerjaren en daarom kan een leerling niet blijven zitten. Het leerparadijs verdeelt het schooljaar in drie periodes van 13 weken (65 onderwijsdagen, 13 studiepunten) waarin men van tweede voertaal wisselt en waar op het eind aan de hand van het portfolio de balans wordt opgemaakt.

: '''Maatwerk''' : Van de hierboven leertijd kan afgeweken worden als dit de persoonlijke ontwikkeling op de lange termijn dient. In dat geval volgt de leerling een op maat gemaakt onderwijsprogramma en/of dagbesteding.

=== Schoolklimaat ===
: '''Veilig''' : Coaching en begeleiding vindt zoveel mogelijk plaats door een kleine vaste groep begeleiders. Het leerparadijs kent geen klassen maar groepen van 4-6 leerlingen die met elkaar een sterke band ondervinden en de vaste begeleider als vertrouwenspersoon ervaren. Zo is een klik-evaluatie (waarin de leerling aangeeft of er na een tijdje een goede verstandhouding is ontstaan) een vast onderdeel. Scholieren mogen op het leerparadijs zelf bepalen waar ze leren, zolang dit onder begeleiding is. Het Leerparadijs heeft een [[veiligheidsplan]] en een [http://metherapy.nl/#Wie zorg - en veiligheidscoördinator] die meteen ook aanspreekpunt is wat betreft veiligheid en zorg.

: '''Betrokken''' : Het Leerparadijs werkt nauw samen met de ouders. We zien ouders als partner omdat zij eveneens gedachten, gedragingen en gevoelens van de leerlingen kennen en als gezin hier ook in stimuleren. We vinden het in dit kader ook van belang dat ouders begrijpen waarom een bepaalde koers, ondernemend leren en leven, wordt gevaren. Wanneer de leerling zich alleen op school aanpast, en thuis en eromheen vervalt in oude patronen, zonder stimulans van ouders en belangrijke anderen, hebben de inspanningen weinig effect. Het hele systeem van het kind wordt gevraagd achter de aanpak te staan. En waar nodig erin te begeleiden om erachter te kunnen staan en het nut ervan in te zien. Het Leerparadijs ziet de ouders dus als belangrijke partners en maakt ook graag gebruik van de ouders als ervaringsdeskundigen om de benadering van de leerlingen nog meer passend te maken.

: '''Gelijkwaardigheid''' : Scholieren zijn eigenaar van hun eigen leren op het Leerparadijs. Iedere scholier heeft zo een unieke lap op de gezamenlijke onderwijsdeken die het Leerparadijs heet. Men vormt deze deken op basis van gelijkwaardigheid en onderling respect. Het Leerparadijs ziet pesten als haar eigen falen in het scheppen van een veilig, pedagogisch klimaat en wil dit met haar [[pestprotocol]] te allen tijden voor zijn.

: '''Maatwerk''' : {{:Maatwerk}}

: '''Consentbeginsel''' : {{:Klimaat}}

: '''Transfer''' : {{:Transfer}}

: '''Vertrouwen''' : Het Leerparadijs gaat uit van de wens die een leerling ten aanzien van zijn begeleiders ooit uitte: "Vertrouw me dat ik het kan, blijf trouw als het niet lukt". Het zelfvertrouwen van de leerlingen wordt weer hersteld doordat ze worden uitgedaagd op hun talenten en passies. De sterke kanten van autisme worden ingezet en niet als stoornis benaderd.

: '''Objectief''' : Het leerparadijs monitort jaarlijks door middel van objectieve [[Klimaatmonitor|instrumenten]] de veiligheidsbeleving en het welbevinden van de leerlingen.

=== Pedagogisch-didactisch handelen ===
: '''Ondernemend''' : Docenten op het Leerparadijs zijn ondernemende docenten. Ze bieden zichzelf aan als ZZP-er of worden gedetacheerd via Randstad of het Samenwerkingsverband. Randstad en het Leerparadijs hebben daarvoor een [http://www.leerparadijs.nl/docs/20171019%20-%20Intentieverklaring%20ondertekend.pdf intentieverklaring] ondertekend. 

: '''Zelfselectie''' : Docenten op het Leerparadijs worden door de leerling ingehuurd, immers ze dienen ondernemend te zijn in gedrag en in hoedanigheid om een goed rolmodel te zijn voor onze leerlingen. De docent presenteert zich met zijn portfolio (met minimaal een Verklaring Omtrent Gedrag en diploma's als bewijzen) op de elektronische leeromgeving. Een leerling kan een docent naar keuze toevoegen aan zijn eigen onderwijs. De behoefte van de leerling bepaalt dus sterk of het pedagogisch-didactisch handelen van de docent voldoende afgestemd was op het onderwijsleerproces en de voortgang in ontwikkeling van de betreffende leerling. Als er een klik is met de docent en hij voegt in zijn handelen waarde toe aan hetgeen de leerling vraagt, dan zal er vanzelf een duurzame relatie ontstaan.

: '''Verkopend''' : {{:Relevantie}} De coaches op het Leerparadijs brengen, bij alles wat de leerlingen doen, het nut ervan aan de man.

: '''Lerend''' : Leerlingen worden intensief ondersteund in het leren plannen en organiseren van hun project- en leeractiviteiten en het leren (ondernemend) te leren.

: '''Coachend''' : Leerlingen worden voortdurend gecoached in (zelf)bewustwording, faalangstreductie, sociale vaardigheden en weerbaarheid en in het bijzonder in het ontwikkelen van executieve functies. 

: '''Bekrachtigend''' : Op het Leerparadijs zien de coaches kansen in plaats van beren op de weg en we spreken daarom liever van challenges dan van problemen of beperkingen.

: '''Sociaal''' : De activiteiten kennen altijd een sociaal, ondernemend en onderwijs-aspect.

: '''Methodisch''' : Via de LOL-methode (leren ondernemend te leren) wordt de metacognitie versterkt door liefhebberijen via een eigen onderneming/project te koppelen aan de leerdoelen van het onderwijs. De (metaforische) onderneming van een leerling stelt de leerlingen in staat tot leren en ontwikkelen begeleidt door de coaches van het leerparadijs.

: '''Ontdekkend''' : Op het leerparadijs leert men door zelfgestuurde ontdekking, die wordt ondersteund door gestuurde zelfontdekking. Het kader dat de coaches leveren is bewustwording van wie je bent en wat je nodig hebt. De vrijheid die de leerling heeft, is te ontdekken hoe daar op een eigen passende invulling aan te geven.

: '''Ontplooiend''' : Het Leerparadijs heeft veel aandacht voor leren leren, executieve functies, omdat dit bij leerlingen met autisme niet zo gemakkelijk gaat als gemiddeld. In het begin staat daarom zelfontplooiing (Bildung) en zelfbewustwording voorop. Deze verkenning vertaalt zich in concrete ondernemingen door de leerlingen. Van hieruit worden verbindingen gelegd met de reguliere vakken. Naarmate de leerling zich ontwikkelt als slimme leerder, zal er steeds meer focus zijn op de reguliere leerdoelen.

: '''Didactisch''' : {{:Didactiek}}

: '''Adaptief''' : De coaches op het Leerparadijs helpen de leerling met inclusie. Inclusie verschilt van integratie in de zin dat niet de persoon zelf zich moet aanpassen aan de omgeving, maar de omgeving zich aanpast aan de persoon en zijn mogelijkheden. Dit respect voor en rekening houden met de uniciteit van iemand, geeft deze persoon het gevoel "u voelt prima, laten we daar eens gebruik van maken". In het onderwijs wordt dan gesproken van adaptief onderwijs, inclusief onderwijs of leren op maat. De leerling leert beter als de leerstof en de leermethode beter is afgestemd op zijn leerbehoefte en leerstijl.

=== Zicht op ontwikkeling ===
: '''Projecten''' : Centraal in het onderwijs staan de door leerlingen zelf bedachte projecten waarmee ze uitdagingen aangaan van waaruit de leerdoelen uit de schoolvakken worden gehaald. Er wordt ruimte gegeven voor alle soorten leerstijlen en leertempo's. 

: '''Portfolio''' : De ontwikkeling van de leerlingen wordt bijgehouden in een digitaal portfolio. Op grond van de bewijzen en de bewijsvoering in het portfolio kennen experts of digitale expertsystemen leerdoelen toe aan de betreffende leerling. Dit gaat in de vorm van [https://en.wikipedia.org/wiki/Digital_badge badges]. Deze badges kunnen dus los van deskundige persionen ook worden verdiend met online tools of cursussen die na succesvol doorlopen een [http://www.teachinghouse.com/tesol/cambridge-university-certification bewijs van bekwaamheid] of [https://www.w3schools.com/cert/default.asp certificaat] geven.

: '''ECTS''' : De zwaarte van leerdoelen wordt toegekend door behaalde [https://nl.wikipedia.org/wiki/Studiepunt#European_Credit_Transfer_System European Credit Transfer and Accumulation System]; een Europese maat voor studiepunten zoals die in het hoger onderwijs wordt toegepast. Eén credit staat voor 28 studie-uren voor een gemiddelde vwo-leerling. Het tempo van de ontwikkeling van een leerling wordt gemeten in ECTS per periode (13 weken).

: '''Zorgdossier''' : Alle zaken met betrekking tot de persoonlijke ontwikkeling en de zorg worden in een geheim, individueel zorgdossier bijgehouden.

: '''Urenregistratie''' : {{:Verzuimregistratie}}

: '''Leerlingvolgsysteem''' : {{:Leerlingvolgsysteem}}

: '''Voortgangsgesprek''' : Elke week heeft de begeleider een gesprek met de leerling over de studievoortgang met de uitnodiging naar de verzorgers om daarbij aanwezig te zijn uit betrokkenheid. Wanneer uit de gegevens blijkt dat de leerling te weinig tijd aan leren kan besteden of onvoldoende leerdoelen weet te behalen (voldoende ECTS), dan zal de coach vaststellen wat de oorzaak van de leerproblemen zijn en een (aangepast) [[Zorgplan|zorgplan]] formuleren voor opname in het zorgdossier. Bijvoorbeeld kan besloten worden om tijdelijk de persoonlijke ontwikkeling meer aandacht te geven tot de drempels om de leerdoelen te bereiken zijn weggenomen.

=== Ondersteuning ===
: '''Preventie''' : Het Leerparadijs gaat er al vanuit (zie [[Schoolgids#Deelname]]) dat al haar leerlingen specifieke ondersteuning en begeleiding op persoonlijke ontwikkeling en onderwijs (een orthopedagogische en orthodidactische benadering) nodig hebben. Dit is al vastgesteld voordat de leerlingen überhaupt gaan deelnemen. Dat betekent dat er een persoonsgebonden budget beschikbaar is van waaruit duidelijk blijkt wat de aard van de extra ondersteuning dient te zijn en hoe die uitgevoerd dient te worden. In ieder geval is er voldoende ruimte gereserveerd voor extra ondersteuning. De leerling krijgt immers 30 uur per week begeleiding. Voor het behalen van de leerdoelen van het Leerparadijs is voor een gemiddelde vwo-leerling 28 uur studiebelasting voldoende. Aangezien onze leerlingen meer-begaafd zijn, zal voor hen de studiebelasting wat betreft de reguliere leerdoelen veel lager liggen en zullen ze ook veel minder begeleiding daarbij nodig hebben. De hieruit vrijkomende begeleidingsuren worden ingezet voor orthopedagogische en orthodidactische begeleiding.

: '''Sociaal-emotioneel''' : Het sociaal-emotioneel functioneren is voor het Leerparadijs heel belangrijk. Hierin ondersteunt het maatschappelijk ondernemend leren. Leerlingen zien zichzelf als een onderneming. Dit begint bij jezelf beter leren kennen en ontwikkelen. Dit vraagt wekelijkse individuele coaching. Vanuit eigen kracht en zelfkennis leren de leerlingen steeds beter hoe ze in elkaar steken en wat ze nodig hebben in communicatie of samenwerking met anderen en leren ze dit aan te geven. Op het Leerparadijs is extra zorg voor sociaal emotioneel functioneren, omdat leerlingen hier vaak achterstand in hebben vergeleken met leeftijdsgenoten.

: '''Extern''' : Het Leerparadijs is in nauw contact met het Centrum voor Jeugd en Gezin en met de gemeente. Het Leerparadijs treedt in overleg met deskundige instanties om het kind zo goed mogelijk passende extra ondersteuning en begeleiding te bieden indien de school dat niet zelf kan bieden. De wekelijkse coaching van de leerling, de vertrouwensrelatie met de coach en de nauwe betrokkenheid van de ouder/verzorger dient ter tijdige signalering. 

: '''Reguliere scholen''' : In het algemeen zoekt het Leerparadijs graag de samenwerking op met het reguliere of speciaal voortgezet onderwijs. Belangrijk startpunt daarbij is dat aan alle voorwaarden voor de leerling kan worden voldaan om passend onderwijs te bieden. Over- of terugstappen kan aangezien het Leerparadijs voldoet aan de leerdoelen van het regulier onderwijs.

{{:Partners}}

=== Ontwikkelresultaten ===
: '''Begaafd''' : Het Leerparadijs opereert op vwo-niveau en verwacht uiteindelijk op dit niveau ontwikkelresultaten te zien van haar leerlingen. Het Leerparadijs verwacht dit omdat haar leerlingen aantoonbaar meer- of hoogbegaafd dienen te zijn (cognitief te vergelijken zijn met een formule 1-wagen). 

: '''Studax''' : Het Leerparadijs neemt echter eerst daartoe de verstorende leerproblemen die te maken hebben met autisme weg (eerst de versnellingsbak repareren in plaats van in de eerste versnelling door te sputteren). Een leerling wordt op het Leerparadijs eerst een ideale leerder (studax) en laat dan zien dat ook te zijn ten aanzien van de reguliere leerdoelen (in de hoogste versnelling te gaan racen). In deelstappen betekent dit dat eerst
# de leerling (weer) de schoolgang oppakt. Dit is bereikt als een leerling gedurende minimaal 1 periode voldoet aan de urennorm.
# de leerling in staat is voor langere tijd een project te plannen en te volharden daarin. Dit is bereikt als een leerling gedurende minimaal 1 periode met eenzelfde project is bezig geweest.
# de leerling zijn eigen ontwikkeling kan inzien. Dit is bereikt als een leerling met succes een eigen portfolio heeft opgesteld en gedurende minimaal 1 periode heeft bijgehouden.
# de leerling zijn eigen leren kan reguleren. Dit is bereikt als een leerling met zijn portfolio aantoont aan voldoende leerdoelen gedurende de afgelopen periode te hebben voldaan.
: Pas na deze mijlpalen te hebben bereikt verschuift de focus naar de kern- of examendoelen.

: '''Tempodifferentiatie''' : Het Leerparadijs ziet als voornaamste onderscheid tussen havo en vwo het verschil in studietempo. Aangezien het Leerparadijs al in tempo differentieert door individuele leerplannen en het afwezig zijn van leerjaren, kan een leerling ook kiezen voor een havo-diploma als eindresultaat.

: '''Witte vlek''' : Het Leerparadijs is opgericht om leerlingen die op het reguliere havo/vwo-onderwijs dreigen uit te vallen, al thuis zitten of zich in een traject bevinden recht te doen. Voor leerlingen die meer of hoogbegaafd zijn is zo’n structurele plek in de regio Emmen niet beschikbaar. Zij worden zodoende gedwongen om onder hun cognitief niveau onderwijs te volgen, wat leidt tot onderprikkeling. Dit  kan bij mensen met autisme leiden tot onproductief denken en daarmee gepaard gaande depressies of thuiszitten.

=== Kwaliteitszorg ===
: '''Continuïteit''' : {{:Leerlijn}}

: '''Verbetering''' : Ons onderwijs ontwikkeld zich gefaseerd. Na elke fase blikken we terug en voeren we verbeteringen door. {{:Fasering}}

=== Overig ===
: '''Dagschool''' : Het Leerparadijs is een dagschool.

: '''Gemeente''' : De school meldt de in- en uitschrijving en verwijdering van leerlingen binnen zeven dagen en ongeoorloofd verzuim van meer dan 16 uur per vier weken aan de gemeente. 

: '''Leraren''' : De school zorgt voor bevoegde leraren onder meer door een overeenkomst met Randstad of via het Samenwerkingsverband. Zo wordt een breed aanbod van bevoegde 1e- en 2e-graads docenten geleverd die op flexibele basis en vraaggestuurd inzetbaar zijn.

: '''Talen''' : Het onderwijs wordt in het Nederlands gegeven. Elke vier maanden hanteert het Leerparadijs een andere tweede voertaal naast het Nederlands. De huidige leerlingen hebben gekozen voor Engels, Duits en vervolgens Spaans als taalperiode. De leerlingen proberen elke periode een excursie te doen naar een land waar de betreffende taal wordt gesproken. Ze bekostigen dit zelf door middel van allerlei acties. Vooraf trainen ze zichzelf dusdanig in de betreffende taal dat ze tijdens de excursie alleen maar in die taal spreken, lezen en schrijven.

: '''Meldcode''' : Het Leerparadijs kent een [[meldcode]] huiselijk geweld en kindermishandeling.

: '''Burgerschap''' : Voor meer informatie lees het [[schoolplan]] waarin het beleid ten aanzien van burgerschapsonderwijs overal in is verweven.

== Onderwijs ==
{{:Missie}}

=== Visie ===
{{:Visie}}

=== Concept ===
{{:Concept}}

=== Kernwaarden ===
{{:Waarde}}

=== 21st century skills ===
{{:21st century skills}}

=== Coöperatief gepersonaliseerd leren ===
{{:Coöperatief gepersonaliseerd leren}}

== Programma ==
Op het Leerparadijs stellen de leerlingen zelf hun onderwijsprogramma samen. Daarbij geldt de regel; "zo lang je er maar voldoende van leert". De leerlingen doen dit in onze Leeromgeving waar ze voor hun project een cursus aanmaken, leeractiviteiten plannen en leerdoelen koppelen. De opbrengsten van het project worden als bewijzen in een portfolio opgenomen en een uitgebreide reflectie dient als bewijsvoering voor het behalen van bepaalde leerdoelen.

=== Voorwaarden ===
De eerste periode - of periodes als de leerling meer tijd nodig heeft - wordt besteed aan het weer aanwakkeren van de intrinsieke motivatie, het voldoende aanleren van de executieve functies om als lerende te functioneren en het leren leren. In de daarop volgende periode wordt de leerling gestimuleerd om keuzes te maken uit deze verkenning, zodat er een of meer projecten ontstaan die een periode bestrijken. Pas als een project door een leerling langdurig wordt volgehouden en volbracht (hoeft niet perse succesvol te zijn), dan is aan de voorwaarden voldaan voor de volgende stap, het aan anderen tonen van de eigen ontwikkeling.

=== Portfolio ===
Pas als aan de voorwaarden is voldaan, richt de aandacht zich meer op het portfolio en het aantonen dat er voldoende andere leerdoelen zoals de kerndoelen of examendoelen zijn gehaald.
{{:Portfolio}}

=== Leerbronnen ===
{{:EPedia}}

=== Software ===
{{:Software}}

== Zorg ==
Het Leerparadijs is opgericht om extra zorg te bieden aan hoog-functionerende kinderen met autisme. Voor deze kinderen is het heel belangrijk dat ze niet als lastig worden beschouwd, maar als paradijsvogels. Het is hun wens en die van hun ouders/verzorgers om "gewoon" naar school te gaan. Vandaar dat het leerparadijs (als zorg-instelling) zich wil laten erkennen als zijnde een particuliere B3-school. De leerling kunnen zo voldoen - bij volledige deelname - aan de leerplicht. Voor leerlingen die vrijgesteld zijn van de leerplicht vervalt de prestatiedruk wat betreft schooltijd en leerdoelen, hoewel we uiteraard hen wel motiveren hieraan te voldoen. Ook is het mogelijk een op maat gemaakt onderwijsprogramma aan te bieden door af te wijken van het minimum aantal uren onderwijstijd.

== Aanmelding ==
{{:Aanmelding}}
