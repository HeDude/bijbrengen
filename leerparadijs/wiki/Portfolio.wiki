Voor elke leerling is er een persoonlijke leerweg waarin ze zelf de verantwoordelijkheid hebben om anderen te laten zien wat ze hebben geleerd en hoe. Een portfolio is het middel om bewijzen te verzamelen die men specifiek voor het portfolio heeft samengesteld, maar ook tijdelijke zaken die horen bij het gewone functioneren zoals reflecties, plannen, prototypes, opnames en notities. Voor ondernemend leren zijn er twee geschikte portfoliosystemen bruikbaar: 
* Mevolution geeft leerlingen en leraren inzicht in de persoonlijke ontwikkeling van leerlingen in een ondernemende context en biedt tevens functionaliteiten om elkaar feedback te geven. 
* Het ondernemerschapspaspoort is een gestandaardiseerde vastlegging van activiteiten die leerlingen hebben ondernomen en de competenties die hij of zij daarbij hebben ontwikkeld.
Het Leerparadijs heeft er voorlopig voor gekozen een eigen [https://portfolio.leerparadijs.nl portfolio-systeem] te implementeren om aan de specifieke kenmerken en behoeften van onze leerlingen tegemoet te komen. Een portfolio kan vanuit de elektronische leeromgeving worden geëxporteerd naar dit systeem, maar ook naar een eigen website van de leerling of een PDF bestand.