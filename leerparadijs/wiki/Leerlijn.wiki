Leerlingen volgen een eigen individueel leertraject met een eigen studietempo en vormen zo één groep zonder schotten tussen de leerjaren of de niveaus. [[onderwijs|Ondernemend onderwijs]] als doorlopende leerlijn in de volle breedte - zo is gebleken uit de ervaringen met het Entreprenasium-initiatief - is lastig te realiseren binnen het reguliere onderwijs. Echter met partners uit de zorg, speciaal onderwijs en praktijkonderwijs, onderwijsbegeleiding, sociale entrepreneurs en specialisten op gebied van autisme die elk hun eigen steentje bijdragen, kunnen de drempels op een aparte ondernemende school worden overwonnen. Het Leerparadijs biedt deze speciale plek en heeft de deuren eveneens open voor leerlingen vanuit de reguliere scholen. Het Leerparadijs hoopt zo op laagdrempelige (uit)wisselwerking met reguliere scholen zodat te allen tijde een optimale onderwijsloopbaan kan worden gerealiseerd.
